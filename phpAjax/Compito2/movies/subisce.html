<!DOCTYPE html>
<html>
<head>
  <title>Fantozzi's moives</title>
  <link href="../css/style.css" rel="stylesheet" type="text/css" />
  <meta charset="UTF-8" />
</head>
<body>
  <div class="container">
    <header>
      <div class="logo">
        <h1>
          <img src="../img/logo.png" alt="Fantozzi's Movies" />
          <a href="index.html">
            Fantozzi's Movies
          </a>
        </h1>
      </div>
    </header>
    <div class="central">
      <nav>
        <span>MENU &raquo;</span>
        <ul>
          <li><a href="index.html">HOME</a></li>
          <li>
            <a href="list.html">MOVIES LIST</a>
            <ul>
              <li><a href="fantozzi.html">Fantozzi</a></li>
              <li>
                <a href="secondo.html">
                  Il secondo tragico Fantozzi
                </a>
              </li>
              <li><a href="contro.html">Fantozzi contro tutti</a></li>
              <li><a href="subisce.html">Fantozzi subisce ancora</a></li>
            </ul>
          </li>
          <li><a href="../contribute.html">CONTRIBUTE</a></li>

        </ul>
      </nav>
      <div class="content">
        <h2>Fantozzi Subisce ancora</h2>
        <article>
          <p>
            Il ragionier Fantozzi è maltrattato in ufficio, malmenato durante una riunione condominiale,
            umiliato culturalmente da un autostoppista puzzolente che risponde al nome di Franchino e
            diventa persino nonno. Peccato che il padre del nascituro, un volgare sciupafemmine romagnolo,
            abbia sedotto la figlia Mariangela solo per scommessa. A peggiorare il tutto ci si mettono anche
            le olimpiadi aziendali, organizzate da Cobram II, e le elezioni politiche.
            Quarto episodio dedicato al ragioniere più celebre del cinema italiano, Fantozzi subisce ancora
            è il secondo diretto da Neri Parenti, che non si avvale della collaborazione alla regia di Paolo
            Villaggio com'era stato per il precedente Fantozzi contro tutti. Nonostante il paragone con i primi
            due capitoli della serie diretti da Luciano Salce metta in cattiva luce il nuovo corso, le trovate
            surrealistiche, le zaffate crudeli e la ripetizione meccanica di alcune gag continuano a funzionare.
            Con l'apporto in sceneggiatura dei fedeli Leonardo Benvenuti e Piero De Bernardi, Villaggio e Parenti
            spingono ancora di più sulla cattiveria della maschera fantozziana, esasperando i toni e aumentando la
            carica catastrofica dei vari episodi: si pensi alla decisione di far abortire la figlia Mariangela che,
            nella sua crudele e anche fastidiosa esagerazione, finisce col mostrare una realtà ospedaliera corrotta
            e dedita ai peggiori commerci. L'obiettivo, a questa altezza della serie, non è tanto trovare nuovi
            spunti, ma cercare di far rimanere a galla un personaggio che comincia a mostrare la corda con consumato
            mestiere e una galleria piuttosto nutrita di personaggi secondari. Gli estimatori potranno imbattersi,
            tra gli altri, in Loris Batacchi, un irresistibile Andrea Roncato, o nel Dottor Zamprini Loredano detto
            "Jack lo squartatore", un esagitato Alessandro Haber, oppure continuare a divertirsi con i duetti tra
            Fantozzi e Filini, giustamente celebre il dialogo sul pesce-ratto.
            Riccardo Garrone interpreta il geometra Calboni, interpretato nelle precedenti occasioni da Giuseppe Anatrelli,
            scomparso nel 1981, alla cui memoria il film è dedicato. Insieme a Fantozzi in paradiso potrebbe essere il
            risultato più felice della carriera registica di Neri Parenti.
            <em>From Mymovies.it</em>
          </p>
          <img src="../img/subisce.jpg" alt="Fantozzi subisce ancora" />
          <div class="clear"></div>
        </article>
      </div>
      <div class="clear"></div>
    </div>
    <footer>
      Made for
      <a href="http://master.i-learn.unito.it/course/view.php?id=28">
        PHP5 e Ajax per applicazioni web
      </a>

    </footer>
  </div>
</body>
</html>
